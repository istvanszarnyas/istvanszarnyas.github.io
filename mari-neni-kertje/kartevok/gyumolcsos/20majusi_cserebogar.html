<html>

<head>

<link rel="stylesheet" href="/mari.css">
<title>Májusi cserebogár</title>
<meta charset="UTF-8">
</head>

<body bgcolor="#FFFFFF" text="#002020" link="#004040" vlink="#004040" alink="#808000"
style="text-align: justify">

<p align="center"><font face="Tahoma"><strong>Májusi cserebogár</strong><small><br>
<em>Melolontha melolontha</em></small></font></p>

<p><img src="majusi.jpg" width="142" height="180" align="left"><img src="majusi_larva.jpg"
width="186" height="180" align="left"><font face="Tahoma"><small><strong>Életmódja.</strong>
Magyarországon hároméves fejlődésű. Az utolsó telet a talajban imágó alakban
tölti. Áprilisban, május elején jön elő, amikor 20-25 cm mélységben a talaj
hőmérséklete eléri a 11 °C-ot. Először a hímek, néhány nap múlva a nőstények
jelentkeznek. Alkonyatkor repülnek. Legerősebb rajzásukat általában a hűvös, esős
időszakot követő fölmelegedéskor figyelték meg. A bogarak a hajnali órákban a
leveleken dermedten ülnek. Amikor már 7-10 napig táplálkoznak, és a nemek
azonos arányban vannak, párosodnak. A megtermékenyített nőstény petelerakás végett
előszeretettel keresi fel a kevésbé árnyékolt területeket (új
erdőtelepítéseket, kapásnövényeket stb.).</small></font></p>

<p><font face="Tahoma"><small><strong>Kártétele, kárképe.</strong> A bogár
április-májusban a lombosfák és cserjék levélzetét rágja. A kárkép kezdetben
szabálytalan karéjos rágás, később tarrágás. A lárva (pajor vagy csimasz) a
gyökérzetet és az egyéb föld alatti növényrészeket rágja. A fiatal növények,
csemeték hervadása, a vastagabb és mélyebb gyökérzetű növények gyenge fejlődése
és sárgulása általában a pajorok kártételére figyelmeztetnek. Az ilyen növények
gyökerén felszínes vagy mélyebb, szabálytalan berágások, vájatok láthatók. A
vékonyabb főgyökér többnyire ferdén át van rágva. A pusztuló tövek alatt (vagy
közelében) a pajor is megtalálható. A húsos gyökéren és gumón csak a
szabálytalan rágások (odvasítások) nyomai látszanak.</small></font></p>

<p><font face="Tahoma"><small><strong>Védekezés:</strong><br>
- talajfertőtlenítő granulátumokkal (Temik 5G, Basudin, Diazinon, Chinofur)<br>
</small></font></p>

<p align="center"><img src="20-majusi_cserebogar2..jpg" width="201" height="180"
border="1"></p>

<p align="center"><a href="../../allati.html"><img src="../../art/vissza.jpg" width="72"
height="31" border="0"></a></p>
</body>
</html>

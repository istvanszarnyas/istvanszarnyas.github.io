<html>

<head>

<link rel="stylesheet" href="/mari.css">
<title>Meztelen csigák</title>
<meta charset="UTF-8">
</head>

<body bgcolor="#FFFFFF" text="#002020" link="#004040" vlink="#004040" alink="#808000"
style="text-align: justify">

<p align="center"><font face="Tahoma"><strong>Meztelen csigák<br>
</strong><em><small>Limacidae</small></em></font></p>

<p><font face="Tahoma"><img src="1-meztelen_csigak.jpg" width="189" height="180"
border="1" align="right"><small>Zöldségnövényeinken több faj (pl. a kerti, a földi
nagy meztelen csiga) okozhat jelentős károkat. Fejlődésük egyéves - éjszaka
táplálkoznak. A sűrű állományok, nedvesség kedvező életteret jelent számukra.
Jellegzetes csillogó nyálkacsík árulkodik jelenlétükről. Kárképük hámozgatás,
szabálytalan lyuk, amelyet reszselőszerű, fogazott nyelvükkel okoznak. A
táplálékban alig válogatnak - a káposztafélék, paradicsom, borsó,
gyökérzöldségek egyaránt szerepelnek étlapjukon. A levelek, termések, sőt a húsos
gyökerek (gyökérzöldségek), gumók és hagymák megrágása nyomán mennyiségi és
minőségi kár jelentkezik, a csíranövények kipusztulnak, a sebeken különböző
gombák és baktériumok telepszenek meg - és ezek folytatják a kártételt.<br>
<br>
<strong>Védekezés:<br>
</strong>- Sűrű állományok kerülése, gyomok írtása.<br>
- Öntözést úgy ütemezni, hogy estig felszáradjon.<br>
- Pohárcsapdázás sörrel; ezt úgy hajtjuk végre, hogy üvegbe vagy pohárba<br>
2 ujjnyi sört öntünk, s az edényt a talaj színéig lesüllyesztjük.<br>
- Mesterséges nedves búvóhelyen (pl. rongy) megsemmisítés.<br>
- Száraz talajra 20-30 g/m2 porított szuperfoszfát vagy égetett mészpor (vízelvonó
anyagok) kiszórása.<br>
- Metaldehid 5 G 2 g/m2 szórása a talajra, vegyszer a növényre ne kerüljön.</small></font></p>

<p align="center"><a href="../../allati.html"><img src="../../art/vissza.jpg" width="72"
height="31" border="0"></a></p>
</body>
</html>

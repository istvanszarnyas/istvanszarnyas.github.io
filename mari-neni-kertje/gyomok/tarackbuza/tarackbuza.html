<html>

<head>

<link rel="stylesheet" href="/mari.css">
<title>TARACKBÚZA</title>
<meta charset="UTF-8">
</head>

<body bgcolor="#FFFFFF" text="#002020" link="#004040" vlink="#004040" alink="#808000">

<p align="center"><font face="Tahoma"><strong>TARACKBÚZA</strong><small><br>
<em>AGROPYRON REPENS (L.) Beauv. (AGRRE)</em></small></font></p>

<p><small><font face="Tahoma"><br>
<font color="#FF0000"><u><a href="84c.jpg" target="_blank"><img src="84ck.jpg" width="148"
height="188" align="left" border="0"></a></u>ÉLETFORMA: G<sub>1</sub></font><br>
<font color="#0000FF">TERMÉS: </font>A toklászos szem 8-10 mm hosszú, keskeny
lándzsás, rövid szálkahegyű. A háti toklász 5-7 erű, a középér erősebb. A hasi
toklász enyhén csatornás, hegyes, háromnegyede a háti toklász hosszának, gerincei
serteszerű pillásszőrökkel fedettek. A szem a hasi toklászhoz nőtt, mintegy 5 mm
hosszú, hosszúkás lándzsás. Ezerszem-tömege 3,5-3,8 g. <br>
<font color="#0000FF">CSÍRANÖVÉNY:</font> A szemtermések mintegy 4 évig életképesek
a talajban, két-három év után azonban az életképesség rohamosan csökken. A fény
serkenti a csírázást. A szemek elsősorban a talaj felszínéről, valamint a felső
3-5 cm-es talajrétegből csíráznak. A szemek zöme tavasszal csírázik. A legfiatalabb
(középső) levél begöngyölt. Levélnyelvecskéje nagyon rövid, egyenesen levágott,
finoman fogazott (többnyire csak nagyítóval látható). Nagykaromszerűen átnyúló
levélfülecskéi vannak. Leggyakrabban a tarackból kihajtó egyedekkel találkozunk. A
magról kelő növényeken a 40-50. napon indul meg az új tarackok képzése.
Levéllemeze színén és fonákán finoman bordázott, többnyire kopasz, olykor szórtan
szőrös. Levélhüvelye szabálytalanul pillás, szőrözött vagy kopasz. A
levéllemezalap világosabb, mint a levéllemez és a levélhüvely. Virágzata laza
kalász. A füzérkék &ndash; szemben a perje- (Lolium) fajokkal &ndash; a szélesebb
oldalukkal simulnak a kalász tengelyhez. A füzérkék 4-6 virágúak, 10-20 mm
hosszúak. Magassága 30-100 cm. A virágzás kezdete általában június és attól
kezdve folyamatos. Idegen megporzású növény. Tarackjai dúsan elágazók és a talaj
felső 5-20 cm mélységében találhatók. Egy-egy növény tarackjai a vegetációs
időszak végén mintegy 150 cm sugarú körben helyezkednek el. A tarackok mintegy 3 mm
vastagok, a csomók és az axilláris rügyek 2-3 cm távolságra vannak egymástól. A
tarackok május végén és júniusban úgynevezett tavasz végi, nyár eleji
mélynyugalmi állapotban vannak. A hőmérséklet és a fotoperiódus befolyásolja az
oldalhajtás és a tarackképzés arányát. 25 °C feletti hőmérsékleten erőteljes az
oldalhajtások képzése, a 10 °C körüli hőmérséklet pedig a tarackok
fejlődésének kedvez. Ha a nappalok hossza 9-10 órára csökken, a tarackok képzése
teljesen megszűnik. Elsősorban a kötött talajokat szereti. <br>
<font color="#0000FF">KIFEJLETT NÖVÉNY:</font> Az egyik legelterjedtebb és legterhesebb
évelő gyompázsitfű. </font></small></p>

<table border="0" cellpadding="0" cellspacing="0" width="100%">
  <tr>
    <td width="50%"><p align="center"><small><font face="Tahoma"><img src="84a.jpg"
    width="148" height="188"></font></small></td>
    <td width="50%"><p align="center"><small><font face="Tahoma"><img src="84b.jpg"
    width="148" height="188"></font></small></td>
  </tr>
</table>

<p align="center"><a href="../../gyomokoldal.html"><img src="../../art/vissza.jpg"
width="72" height="31" border="0"></a></p>
</body>
</html>

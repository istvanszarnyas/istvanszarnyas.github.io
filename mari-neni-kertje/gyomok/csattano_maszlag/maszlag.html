<html>

<head>

<link rel="stylesheet" href="/mari.css">
<title>CSATTANÓ MASZLAG</title>
<meta charset="UTF-8">
</head>

<body bgcolor="#FFFFFF" text="#002020" link="#004040" vlink="#004040" alink="#808000">

<p align="center"><font face="Tahoma"><strong>CSATTANÓ MASZLAG</strong><small><br>
<em>DATURA STRAMONIUM L. (DATST)</em></small></font></p>

<p><font face="Tahoma"><small><a href="176c.jpg" target="_blank"><img src="176ck.jpg"
width="148" height="188" align="left" border="0"></a><font color="#FF0000">ÉLETFORMA: T<sub>4
</sub></font><br>
<font color="#0000FF">TERMÉS:</font> Termése ovális, tüskés, négyrekeszű, a négy
kopács csúcson való leválásával nyíló tok. A mag széles félkör vagy vese
alakú, oldalról összenyomott. Sötétszürke, sötétbarna vagy fekete, finoman,
egyenletesen gyöngyözött, fénytelen. Átmérője 3,0-3,6 mm. Ezermagtömege 5,5-8,2 g.
A magvak életképessége 80-95%. Maghozama igen változó, átlag 3000 db
növényenként. Magvai április közepétől a nyár végéig jól csíráznak, fő
csírázási ideje májusban van. Magvait július végétől folyamatosan érleli. <br>
<font color="#0000FF">CSÍRANÖVÉNY: </font>Sziklevelei nyelesek, kb. 40 mm hosszúak,
csúcsuk tompán elkeskenyedők, sötétzöld színűek, kopaszok, ép szélűek. Az első
lomblevelek erezettek, a levélalapnál hullámosak. <br>
<font color="#0000FF">KIFEJLETT NÖVÉNY:</font> Egyéves, ék alakban fölegyenesedő
szárú, 30-180 cm magas, felső részében villásan elágazó, kopasz vagy pelyhesen
szőrözött. Lomblevelei tojásdadok, ép szélűek, a későbbiek durván fogazott
szélűek, nyelesek, szórt állásúak. Színük sötétzöld, a fonákuk világosabb
zöld. A virágok rövid kocsányokon az elágazásokban ülnek, nagyok, fehér színűek.
Este nyílnak és másnap este csukódnak be, kellemetlen pézsmaillatot árasztanak. <br>
<font color="#0000FF">ELTERJEDÉSE: </font>Egész Európában elterjedt. A nitrogénben
gazdag, közömbös kémhatású talajokat kedveli. Klimatikus igényeinek a mérsékelt
és a meleg éghajlat felel meg. Az egész növény erősen mérgező,
élelmiszernövények vagy takarmánynövények közé kerülve súlyos mérgezéseket
okozhat. Allelopatikus hatása is van. A talajban elbomló maradványai több növény
csírázását és a fiatal növények fejlődését erősen gátolják. Magvait és
leveleit drognak gyűjtik, helyenként termesztik. </small></font></p>
<div align="right">

<table border="0" cellpadding="0" cellspacing="0" width="100%">
  <tr>
    <td width="50%"><p align="center"><font face="Tahoma"><small><img src="176a.jpg"
    width="148" height="188"></small></font></td>
    <td width="50%"><p align="center"><font face="Tahoma"><small><img src="176b.jpg"
    width="148" height="188"></small></font></td>
  </tr>
</table>
</div>

<p align="center"><a href="../../gyomokoldal.html"><img src="../../art/vissza.jpg"
width="72" height="31" border="0"></a></p>
</body>
</html>

<html>

<head>

<link rel="stylesheet" href="/mari.css">
<title>KÖZÖNSÉGES KAKASLÁBFŰ</title>
<meta charset="UTF-8">
</head>

<body bgcolor="#FFFFFF" text="#002020" link="#004040" vlink="#004040" alink="#808000">

<p align="center"><font face="Tahoma"><strong>KÖZÖNSÉGES KAKASLÁBFŰ</strong><small><br>
<em>ECHINOCHLOA CRUS-GALLI (L.) P. Beauv. (ECHCG)</em></small></font></p>

<p><font face="Tahoma"><small><a href="188c.jpg" target="_blank"><img src="188ck.jpg"
width="148" height="188" border="0" align="left"></a><font color="#FF0000">ÉLETFORMA: T<sub>4</sub>
</font><br>
<font color="#0000FF">TERMÉS: </font>A termés pelyvás, toklászos és csupasz szem
alakjában egyaránt előfordulhat, a toklászos forma azonban a leggyakoribb
szántóföldi talajaink felszínén. A középső, háti helyzetű pelyva domború,
öterű, rövid szálkákkal, a hasi pelyva lapos, héterű és csúcsából szálka ered.
A toklászos szem háti része domború, sárgás vagy szürkés színű, a hasi toklász
felszíne sík. A szem 2,5-3 mm hosszú és barnásszürke. A csíra mintegy kétharmada a
szem hosszának. Ezermagtömege 1,5- 2,5 g. </small><br>
<small><font color="#0000FF">CSÍRANÖVÉNY: </font>Az érett termések 4-8 hónapon
keresztül nyugalmi állapotban vannak. A tejes érés stádiumában betakarított
növények szemtermései is csíráznak. A csírázás minimális hőmérséklete 10-15
°C, az optimális pedig 30-35 °C. A legtöbb csíranövény 2-3 cm mélységből
csírázik, de bizonyos körülmények között 10-15 cm mélységből is képes
csírázni. Fény nem szükséges a csírázáshoz, de jelenléte elősegíti azt. A talaj
70-90%-os vízkapacitásánál csírázik a legjobban. Újabb vizsgálatok szerint anaerob
viszonyok között is megfigyelhető bizonyos mértékű csírázás. A csírázás fő
időszaka május, de csapadékos nyár esetén júniusban és júliusban egy második
csírázási periódus is megfigyelhető. A csíranövény legfiatalabb (középső)
levele begöngyölt. A fiatal növény széles levelei alapjukon pirosasbarna ibolyásan
sávozottak. Az első mellékhajtás a csírázást követő második héten már
kifejlődhet. <br>
<font color="#0000FF">KIFEJLETT NÖVÉNY:</font> Egy-egy növény általában 10-15
mellékhajtást képez. A hajtások a 150 cm magasságot is elérhetik, szalmaszáruk
erős, alapi részükön könyöklő. A levelek lemezének felszíne kopasz, fehér
középérrel, a levéllemezeknek az alaphoz közeli széle gyakran hullámos. A
levélhüvelyek csaknem zártak, oldalról laposra nyomottak. A virágzat álfüzér,
amely buga vagy fürtszerűen rendezett. A füzérkék egyvirágúak, zöldesibolya
színűek. A levéllemezalap fülecske és nyelvecske nélküli. <br>
<font color="#0000FF">ELTERJEDÉSE: </font>Hazánk egyik legveszélyesebb egyszikű
gyomnövénye. Speciális ökológiai igénye nincs. Formagazdag, versengés nélküli,
nyílt területeken csillag alakúan, laposan szétterül.</small></font></p>
<div align="right">

<table border="0" cellpadding="0" cellspacing="0" width="100%">
  <tr>
    <td width="50%"><p align="center"><small><font face="Tahoma"><img src="188a.jpg"
    width="148" height="188"></font></small></td>
    <td width="50%"><p align="center"><small><font face="Tahoma"><img src="188b.jpg"
    width="148" height="188"></font></small></td>
  </tr>
</table>
</div>

<p align="center"><a href="../../gyomokoldal.html"><img src="../../art/vissza.jpg"
width="72" height="31" border="0" alt="vissza.jpg (1453 bytes)"></a></p>
</body>
</html>

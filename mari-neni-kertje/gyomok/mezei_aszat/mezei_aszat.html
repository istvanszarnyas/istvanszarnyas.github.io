<html>

<head>

<link rel="stylesheet" href="/mari.css">
<title>MEZEI ASZAT (ACAT)</title>
<meta charset="UTF-8">
</head>

<body bgcolor="#FFFFFF" text="#002020" link="#004040" vlink="#004040" alink="#808000">

<p align="center"><font face="Tahoma"><strong>MEZEI ASZAT (ACAT)</strong><small><br>
<em>CIRSIUM ARVENSE (L.) Scop. (CIRAR)</em></small></font></p>

<p><small><font face="Tahoma"><a href="160c.jpg" target="_blank"><img src="160ck.jpg"
width="148" height="188" align="left" border="0"></a><font color="#FF0000">ÉLETFORMA: G<sub>3
</sub></font><br>
<font color="#0000FF">TERMÉS:</font> A kaszat alakja az oválistól a hosszúkásig
változik. Oldalt összenyomott vagy háti irányban görbült. Sárgásbarna, néhány
igen finom, sima hosszbarázdával gyöngyözött, selymes fényű bóbitával.
Csúcskoronggallérja világosabb sárga. 2,5-3,0 mm hosszú, 0,8-1,0 mm széles.
Ezermagtömege 1,1-1,3 g. Magprodukciója változó, átlag 5300 körüli. A kaszatok nagy
részét élősködő lárvák elpusztítják. A magvak a nyugalmi periódus megszűnése
után 25-30 °C között változó hőmérsékleten, fény jelenlétében csíráznak a
legjobban. <br>
<font color="#0000FF">CSÍRANÖVÉNY:</font> Sziklevelei kerekded-oválisak, érdesek, 5-6
mm hoszszúak. Az első lomblevelek tojásdadak vagy lándzsásak, szélük bogas és
tüskés csúcsú. <br>
<font color="#0000FF">KIFEJLETT NÖVÉNY:</font> Évelő, szára 30-I50 cm magas, mereven
felálló, zöld, dúsan ágas. Levelei igen változók, ennek alapján sok alakja
különböztethető meg. Lándzsásak vagy lándzsás-hosszúkásak, keskenyedő tövűek,
kopaszok és épek, csak sertefogacskásak, karéjosak vagy mélyen hasogatottak, erősen
szúrós tövisesfogasak, sokszor bodros hasábokkal. A fészkek sátorvirágzatban
egyesével vagy hármasával az ágak végén állnak. Kétlaki növény. Porzós virágú
fészkei csaknem gömbölyűek, a termős fészkek hengeresek, lila színűek. Gyökerei
hosszúak, tarackszerűek. Ezeken rügyek vannak, amelyek hajtásokat képeznek.
Kártétele igen jelentős, megfigyelések szerint őszi búzában 2 kifejlett növény
m2-enként 15 %-os terméscsökkenést okozhat. <br>
<font color="#0000FF">ELTERJEDÉSE: </font>Egész Európában, Ázsiában és
Észak-Amerikában elterjedt. Előnyben részesíti az üde, tápanyagban gazdag, mélyen
lazított vályogtalajokat. Nitrogén- és kötöttségjelző növény.</font></small></p>
<div align="right">

<table border="0" cellpadding="0" cellspacing="0" width="100%">
  <tr>
    <td width="50%"><p align="center"><small><font face="Tahoma"><img src="160a.jpg"
    width="148" height="188"></font></small></td>
    <td width="50%"><p align="center"><small><font face="Tahoma"><img src="160b.jpg"
    width="148" height="188"></font></small></td>
  </tr>
</table>
</div>

<p align="center"><a href="../../gyomokoldal.html"><img src="../../art/vissza.jpg"
width="72" height="31" border="0"></a></p>
</body>
</html>

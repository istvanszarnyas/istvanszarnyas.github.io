<html>

<head>

<link rel="stylesheet" href="/mari.css">
<title>VADREPCE</title>
<meta charset="UTF-8">
</head>

<body bgcolor="#FFFFFF" text="#002020" link="#004040" vlink="#004040" alink="#808000">

<p align="center"><font face="Tahoma"><strong>VADREPCE</strong><small><br>
<em>SINAPIS ARVENSIS L. (SINAR)</em></small></font></p>

<p><small><font face="Tahoma"><font color="#FF0000">ÉLETFORMA: T<sub>3</sub> </font><br>
<font color="#0000FF">TERMÉS:</font> Termése 2-3 mm vastag, szögletesen hengeres becő.
A kopácsokon 3, ritkán 5 erős érrel. A csőr kúpos, harmada a kopács hosszának. Egy
növény 21&nbsp;000 magot is teremhet. Magja gömbölyű, barnásfekete, tompa fényű, sima,
1,2-1,5 mm hosszú. Nagyító alatt finoman pontozott. A köldök kicsi, fehéres színű.
Ezermagtömege 1,9-2,3 g. <br>
<font color="#0000FF">CSÍRANÖVÉNY: </font>A sziklevelek a kereknél kissé
szélesebbek, vese alakúak, csúcsukon kereken kicsípettek, nagyok. A fiatal levelek
serteszőrösek. Első lomblevelei hosszúkás fordított tojás alakúak,
többé-kevésbé épek. A következő lomblevelek lemezeinek vállán néhány bemetszés
van. A lemez a néhány bemetszésű lantos levél felé közeledik (ezek a bemetszések
sokkal jellemzőbbek a RAPHANUS RAPHANISTRUMénál). <br>
<font color="#0000FF">KIFEJLETT NÖVÉNY:</font> Az ország egyik leggyakoribb gyomja.
Egyéves, 30-100 cm magas, hengeres szárú, tőből erős ágakat fejlesztő növény.
Általában az egész növény serteszőrös, ritkábban majdnem kopasz. Levelei szórt
állásúak, az alsók nyelesek, a felsők rövid nyelűek, a középsők lantosak, de
csak néhány bemetszéssel, szélük fűrészes. Ágai fürtvirágzatban végződnek,
virágai élénksárgák, 3-5 mm-es kocsányokon ülnek. Csészelevelei virágzáskor
szétállnak (fontos különbség a Raphanus raphanistrumtól). Áprilistól a fagyok
beálltáig virágzik. </font></small></p>
<div align="right">

<table border="0" cellpadding="0" cellspacing="0" width="100%">
  <tr>
    <td width="50%"></td>
    <td width="50%"></td>
  </tr>
</table>
</div>

<p align="center"><a href="../../gyomokoldal.html"><img src="../../art/vissza.jpg"
width="72" height="31" border="0"></a></p>
</body>
</html>
